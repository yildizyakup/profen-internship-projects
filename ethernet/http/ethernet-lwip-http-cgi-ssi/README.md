# [tR]
Http protokolü ile web sitesi oluşturmak amacıyla STM32CubeMX sayesinde “LWIP_HTTPD” aktive edilmiştir. “main.c” dosyasında “httpd_init()” fonksiyonu çalıştırılarak Http protokolü tanımlanmıştır. PCB dinleme moduna ayarlanmıştır ve tanımlı portla birleştirilmiştir. Oluşturulan web sitesi birkaç sayfadan oluşabilir. Bu çalışmanın ilk aşaması olarak bir ana sayfa oluşturulmuştur. STM32 mikrodenetleyicisini sunucu olarak kullanarak bilgisayar tarayıcısının arama kısmına mikrodenetleyiciye atanan ip girilerek oluşturulan web sayfasına giriş yapılmıştır. Web sayfası olarak UART arayüzü hazırlamak amacıyla ön çalışma olarak SSI ve CGI ile iki farklı sayfa oluşturulmuştur. SSI kullanılarak 2x3 lük bir tablo oluşturulmuştur. Bu tablo içerisinde değerleri zamana bağlı olarak artan değerler bulunmaktadırCGI ile bir form sayfası oluşturulmuştur ve bu form sayfasında isim ve soy isim girildikten sonra “submit” butonuna tıklanarak girilen bilgiler STM32 mikrodenetleyicisine gönderilebilmektedir. Bu sayfalar bulunamazsa ise “404.html” sayfası çağırılır. Bu sayfa sayesinde istenen sayfanın sunucuda bulunamadığı gösterilir.  
Web sayfası olarak UART arayüzü oluşturabilmek için cgiuart.html isminde bir dosya oluşturulmuştur. Bu dosyada bir html formu oluşturulmuştur. Oluşturulan form Tera Term programının seri port ayarlarına benzetilmiştir. <select> kullanılarak seçenekler ayarlanmıştır. İstenen UART ayarları seçildikten sonra formun alt kısmında bulunan yazı kısmına UART ile gönderilmek istenen veri yazılarak “submit” butonuna tıklanır. Bu işlemden sonra terminalde gönderilen yazıyı görebiliriz ancak terminal ayarlarını kontrol etmemiz gerekmektedir. Baud rate gibi parametreler uyuşmadığı zaman terminalde gönderilen değerler gözükmeyebilir.  Web sayfasından gönderilen verileri işlemek amacıyla “CGIUART_Handler” fonksiyonu oluşturulmuştur. “Handler” sayesinde alınan form parametreleri (pcParam[…]) “strcmp” fonksiyonu ile karşılaştırılarak hangi parametrenin işleneceğine karar verilir. Eğer ki uyuşma sağlanırsa formda bulunan değerler (pcValue[…]) işlenerek UART işleyici yapısının parametreleri ayarlanır. Bu işlem tamamlandıktan sonra cgiuart.html dosyası geri dönüt olarak verilir.  
