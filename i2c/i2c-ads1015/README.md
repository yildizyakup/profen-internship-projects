## [tR]
Bu projede amaç 3 farklı analog sinyalden dijital sinyale dönüştürücü ile I2C haberleşme protokolü sayesinde haberleşerek okunan gerilim değerini UART ile terminalde göstermektir. Her bir cihaza farklı adres ataması yapabilmek için ADC lerde bulunan ADDR pinlerini değiştirilmiştir. Sırasıyla ADDR pinleri VDD GND ve SCL pinlerine takılmıştır. ADC nin ayarlarını yapabilmek için öncelikle config register adresi gönderilmelidir bununla birlikte değiştirilmek istenen bitler ayarlanarak gönderilen adresin ardına eklenmelidir. Okuma yapmak istenildiği vakit conversion register adresi gönderilir. Bunun ardından veri geri elde edilebilir. Elde edilen veri “dataBuffer” isimli bir diziye kaydedilir. “dataBuffer” sıfırıncı indisi sola sekiz defa kaydırılarak birinci indis ile veya işlemine sokulur ve okunan değere atanır. Atanan bu değeri kazanca bağlı bir sabitle çarparak gerçek gerilim değerine ulaşılır. Bu işlemleri terminalden gerçekleştirmek için öncelikle EEPROM da oluşturulan komuta benzer bir komut oluşturulur. Oluşturulan komut aşağıda verilmiştir.  
   
>RDEV1  

Yukarıda verilen komut terminale yazılıp enter tuşuna basıldığı zaman işlem gerçekleştirilir. Eğer ki dizinin ilk elemanı olarak “R” karakteri gelmişse “readFlag” güncellenir ve 1 yapılır sonrasında kesme işlemi için komutun devamına bakılır ve “strncmp” fonksiyonu ile hangi cihazın geldiği karşılaştırılır. Gelen cihaza göre cihaz adresi seçilir ve “i2cFlag” güncellenerek 1 haline getirilir. “i2cFlag” 1 olduktan sonra yukarıda bahsedilen okuma işlemi yapılır. En son okunan değer ekrana yazdırıldıktan sonra “resetFlag” güncellenerek 1 yapılır. “resetFlag” sayesinde config registera reset değerleri atanarak ayarlamalar sıfırlanır. 

[ADS1015 Datasheet](https://cdn-shop.adafruit.com/datasheets/ads1015.pdf)
